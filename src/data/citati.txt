1
On rěče:
Kto odkrye značenje sej slova, ne bude vkusiti smrt.

2
Ješua rěče:
Išči i ne prěstaj iskati dokolě ne najdeš. Naševši, budeš obezpokojiti se. Bezpokojny, udiviš se. I togda budeš vladajuči nad vsim.

3
Ješua rěče:
Ako vam vaši vodži kažut: gle, carstvo jest na nebu, ptice nebesne budut prědhoditi vas. Ako vam kažut: v morju jest, ryby budut prědhoditi vas. No, carstvo jest vnutri vas i vně vas.

Poznate li sebe, budete poznany i budete pojmati da jeste děti živogo otca. No, ako sebe ne poznate, živete v bědi i vy jeste běda.

4
Ješua rěče:
Stary člověk bez kolěbanja bude pytati dětence ot sedm dni ob městu života, i on bude živěti. Ibo mnogi prvi budut poslědnji, i oni stanut jedno.

5
Ješua rěče:
Poznaj čto tobě prěd licem, i ono skryto bude ti odkryto.

6
Učeniki pytahu Isusa: Želaješ li da postimo? Kako trěba moliti se? Trěba li davati milostynju? Koj jedivo jesti? Isus rěče: Ne lžite i ne tvorite čto nenavidite.

8
Ješua rěče:
Člověk jest podobny mudrom rybaru. On metne mrěžu v morje i izvlěče ju polnu malih ryb. Medžu jimi najde jednu veliku dobru rybu. On bez kolěbanja vrati vse male ryby nazad v morje i zadrži samo veliku. Kto ima uši, da slyši!

9
Ješua rěče:
Izyde sějec da sěje. Někoj sěme pade pri puti, i pticy pozobahu go. Drugo pade na kameni, i ne iměše korenja, izsohnu. Drugo pade v trni, i trnje podavi go. A drugo že pade na zemji dobroj, i rodi plod, i priplodova na sto. Imějaj uši slyšati da slyši.

10
Ješua rěče:
Metnuh požar na svět, i gle, smotrim go dokolě gori.

11
Ješua rěče:
[...]
Mrtvi ne živut, a živi ne budut umreti.
[...]
V dnji kogda běste jedno, staste dvoje. No segda stavši dvoje, čto budete dělati?

14
Ješua rěče:
Ako postite nanosite sobě grěh. Ako molite, budete osudženi. Ako davate milostinju, škodite svojem duhu. Kogda putujete po někoj zemji i ljudi prijmut vas, jedite čto dadut vam i lěčite boljnyh medžu jimi. Ibo, čto vhodi v vaša usta, ne oskvrnja vas, ale čto izhodi iz usta vas oskvrni.

15
Ješua rěče:
Kogda vidite nerodženog od žene, padite licem dole i poklonite se. To jest vaš otec.

16
Ješua rěče:
Ne mnite jako prijdoh doneti mir na zemju. Ne prijdoh doneti mir, no razděl, ogonj, meč. Prijdoh razlučiti syna ot otca i dočeru ot matere i nevěstu ot svekrov. Budut pet vo jednom domu razděleni, tri na dva, i dva na tri. I vsaky tu bude sam.

17
Ješua rěče:
Ja budu dati vam čto ni jedno oko vidělo, ni jedno uho slyšalo, ni jedna ruka tknula, i čto ne jest vozniknulo v srdcu člověčjem.

18
Učeniki rěčehu Ješui: Rěči nam, kaky bude naš konec?
Ješua odgovori: Uže li odkryste početok, da segda tražite konec? Ibo kde jest početok, tu bude konec. Blaženi stoječi na početku. Vi budete poznati konec i ne vkusiti smrt.

19
Ješua rěče:
Blaženy koj běše prě no stavaše. Ako stanete moji učeniki i uslyšite moja slova, ovi kameni budut služiti vas.

20
Ješua rěče:
Carstvo nebesno jest kak zrno gorčice, najmenše ot vseh sěmen. Vsejano na dobro tlo, vozraste boljše ot vseh zelyj. I by drěvo, i pticy nebesny vselihu se v větve jego.

21
Ješua rěče:
Ako by vědal domu vladyka da kradec hoče prijdti, bděl by i ne by dal podkopati doma svojego. I vy ubo budite gotovi. Da budu čresla vaša prepojasana velikom silom, i světilnicy goreči, da kradeci ne prijdut vam.

22
Ješua rěče učenikami:
Ova dojena dětinča podobna sut vhodečim v kraljevstvo.
[...]
Kogda ot dva sotvorite jedno, da vnutrišnje bude kak vněšnje i vněšnje kak vnutrišnje i gorno kak dolno, i sotvorite ot mužskog i ženskog jedno, tak da mužsko nest mužsko a žensko nest žensko, i sotvorite oko vměsto oka, ruku vměsto ruke, nogu vměsto noge, obraz vměsto obraza, togda vojdete v carstvo.

23
Ješua rěče:
Ja budu izbrati vas, jednogo ot tyseč i dvoje od deset tyseč. I budete kak jedin jediny.

24
Jego učeniki rěčehu: Ukaži nam město kde ti jesi. Moramo slěditi to. Isus glagolja: Kto ima uši, neh slyši. V člověku světlosti světlo jest i světli cělom světu. Kogda ne světli, tma jest.

25
Ješua rěče:
Ljubi svojego brata kak svoju dušu. Čuvaj go kak oko v glavi.

27
Ješua rěče:
Ako ne udržate se ot světa, ne budete najdti kraljevstvo.

28
Ješua rěče:
Stojah vsrěd světa i pokazah se v tělu. Najdoh jih vse pijane, niktogo žednogo medžu jimi. Duša moja boli dlja dětij ljudskih. V srdcu sut slěpi i ne videt, že prazdni prijdehu na svět i prazdni go budu ostaviti. Segda su pijani, no kogda otresut svoje vino, budut pokajati se.

29
Ješua rěče:
Ako plot staše duha radi, toj jest čudo. No, ako duh staše ploti radi, toj jest čudo ot čuda. Ješče, čudim se kak tako veliko bogatstvo prijde byvati v sej běde.

32
Ješua rěče:
Tvrdy grad vrhu gory stoječi, ne može pasti ni ukryti se.

33
Ješua rěče:
Čto na uši slyšite, propovedite na kroveh! Jer nikto ne zažiga světilku da stavi pod posudu, no na svěčnik, da světli vsim doma.

37
Jego učeniki sprašahu: Kogda budeš objaviti se nami i kogda te budemo viděti?
Ješua odpověda: Kogda obnažite se bez srama, metnete odědžu pod noge i toptate je kak mali děti, togda budete viděti děte živogo i ne budete prěstrašeny.

39
Ješua rěče:
Fariseji i knižniki vzehu ključ razuměnja. Sami ne vhodet, a vhodečim vozbranihu.

42
Ješua rěče:
Budite minujuči.

43
Učeniki go pitaše:
Kto ty jesi da glagoljaješ nam takyh slov?
Ješua rěče:
Ne razuměte li kto jesm ot togo čto glagolju vam? Vy stavaste podobni Judejcam. Oni ljubet drěvo, a nenavidet plod ili ljubet plod a nenavidet drěvo.

44
Ješua rěče:
Kto huli otca, bude praščany. I kto huli syna, bude praščany. No, kto huli duh, ne bude praščany, ni na zemji ni na nebu.

45
Ješua rěče:
Ot izbytka bo srdca usta glagolju. Blagy človek ot blagago sokrovišča iznosi blago; i zly človek ot zlago sokrovišča iznosi zlo.

46
Od Adama do Johanana krestitelja, medžu rodženim od žene ne ima boljšeg od Johanana. Ali ja kažem: Kto od vas stane dětec, bude poznati kraljevstvo i stati boljši od Johanana.

47
Ješua rěče:
[...] Rab ne može dvema gospodinom rabotati: bude jednog vozljubiti, a drugogo voznenaviditi: ili jednogo držati se, a drugom nerado činiti. [...]

48
Ješua rěče:
Ako dvoje sotvoret mir v jednom domu, budut kazati gory prěměsti se, i gora bude prěměstiti se.

49
Ješua rěče:
Blaženi vy osamočeny i izbrany, zato že carstvo najdete. Vy izhodite iz jego i idete iznova tam.

50
Ako sprašajut vas: Odkudy ste?
Odgovorite: Dojdohmo od světla, odtudy kde světlo samo sebe rodi, tvori i slikom objavja.
Ako sprašajut vas: Kto ste?
Odgovorite: My jesmo děti i izbraniki živogo otca.
Ako sprašajut vas: Čto jest znak vašeg otca v vami?
Odgovorite: Dviženje i mir.

51
Pytaše go učeniki:
Kogda mrtvi odpočnut? Kogda novy svět dojde?
Isus odgovori:
Ono čto iščete došlo je ale vy to ne věte.

52
Rěkoše mu učeniki:
Dvadeset i četyri proroka govorihu v Izraelju i vsi govorihu o tobě.
Ješua odgovori:
Vy neprigledaste živogo medžu vami i govoriste ob mrtvyh.

53
Učeniki pytahu jego:
Jest li obrězanje korisno ili ne?
Ješua odgovori:
Ako by bilo korisno, otec by tvoril děti uže obrězane iz matere. No, istinno obrězanje v duhu jest sovsěm korisno.

55
Ješua rěče:
Kto ne nenavidi jego otca i materu, ne može byti mojim učenikom. I kto ne nenavidi jego brati i sestri, i ne vozme na sebe križ kako ja, nest mene dostojny.

56
Ješua rěče:
Kto pozna svět, odkryva trup. A kto odkrye trup, svět go nest dostojny.

57
Ješua rěče:
Upodobi se carstvo nebesno člověku sějavšu dobro sěme. Prijde vrag jego noču i vsěja plěvnjy posrěd pšenicy. Gospodin rěče rabami: Ne trgajte segda plěvnjy, da ne vostrgnete s jimi pšenicu. Nehaj rastut. Vo vrěme žetvy soberite plěvnjy i sožžite.

58
Ješua rěče:
Blaženi stradajuči, jako ti život najdut.

60
Ješua vidě člověka nosečeg jagnje i rěče učenikam:
Dokolě jagnje živi, ne bude pojedano, no sam kogda bude ubito i stane truplo.
Oni odpovědahu:
Različno ne možno sdělati.
On prodolži:
Tako i vy. Iščite město mira, da ne stanete truplo i budete pojedani.

61
Ješua rěče:
Dvoje na jednoj postelji budut ležati, jedno bude umreti, drugo živěti.
[...]
Ja prihodim iz jego čto jest cěly. Dane sut mně věči mogo otca.
[...]
I glagolju, kto jest cěly, bude izpolneny světlom, no kto poděleny, bude polny tmě.

67
Ješua rěče:
Kto poznaje vse, no sebe ne spozna, toj vse promanhnu.

69
Ješua rěče:
Blaženi proganjani v svojem srdcu, jako ti voistinu oca poznajut.

70
Ješua rěče:
Ako projaviš čto vnutri tebe, to bude spasti te. Ako ne projaviš čto vnutri tebe, to bude usmrtiti te.

71
Ješua rěče:
Ja budu ovaj dom razoriti, da nikto ne može izgraditi go opet.

73
Ješua rěče:
Žetva je velika, no malo žncev. Molite gospoda da poslje dělateljev dlja žetvy.

74
Ješua rěče:
Mnogy sut okolo studenca, ale nikto v studencu.

75
Ješua rěče:
Mnogy stojet prěd vratami, ale samo poněkoji vojdut v svatbenu izbu.

76
Ješua rěče:
Slědujte blago nepropadno i trajno, kde molj ne prijde jesti ni črv niščiti.

76
Ješua rěče:
Podobno jest carstvo otca člověku kupcu, koj najde mnogocěnny biser. On beše mudry, prodade vse že iměše i kupi jego.

77
Ješua rěče:
Ja jesm světlost nad vsim. Ja jesm vse. Iz mene vse potěkalo, i mně vse vrača se. Razščepite drěvo, i ja jesm tu. Vozdvignite kamenj, i tam mene budete najdti.

78
Ješua rěče:
Vaši kralji i velmože imajut mekku oděž. Ale oni ne mogut spoznati istinu.

81
Ješua rěče:
Kto jest bogaty nehaj vlada, a kto ima moč nehaj odrěče se.

82
Ješua rěče:
Kto blizko mene, blizko ognju. A kto daleko ot mene, daleko ot kraljevstva.

83
Ješua rěče:
Obrazy sut vidimy člověku, a světlo vnutri skryto jest.

86
Ješua rěče:
Lisice jazviny imut, i pticy nebesny gnězda: děte že člověčesko ne ima kde glavu podkloniti.

87
Ješua rěče:
Ubogo jest tělo, zavisno ot těla. I uboga jest duša zavisna ot oba.

88
Angeli i proroki budut dojdti k vami i dati vam vaše. Vi jimi dajte čto imate i razmyslite se: Kogda budut dojdti vzeti jihno?

89
Ješua rěče:
Čemu očiščajete vněšnje steklěnicy? Ne iže li sotvoril vněšnje i vnutrišnje sotvoril jest?

90
Ješua rěče:
Prijdite k meni, ibo igo moje legko i moja vlast blaga i vy najdete mir.

91
Rěčehu mu:
Kaži nam, kto jesi ti, da možemo věriti tobě?
Ješua odgovori:
Razsmatrjate nebo i zemju, ale ne poznate stoječeg prěd vami, i ne znate sej čas razsmotriti.

93
Ješua rěče:
Ne dajte psom sveto, da ne odvlěkut go na smetlišče. Ne metajte biserje prěd svinjami, da ne toptajut jih nogami svojimi.

95
Ješua rěče:
Ako imate groši, ne zajmite jih na lihvu, no dajte onom kto vam ne vozvrati.

96
Ješua rěče:
Carstvo otca podobno jest ženi koja vozme malo kvasa, stavi go v těsto, i zaměsi velike bohanke hlěba. Kto ima uši nehaj slyši.

97
Ješua rěče:
Carstvo otca podobno jest ženi koja nosi posudu polnu brašna. Dokolě je hodila dalekym putom, držka od posude slomi se i brašno počne razlivati se. Ona ne je primětila to. Kogda dosegnula doma, položi vrč i najde go prazdnym.

98
Ješua rěče:
Carstvo otca podobno jest člověku htěvšem ubiti močnika. On doma tegaše meč i suvaše go v stěnu, da odkrye jego ruka li dostatočno silna. Potom ubi močnika.

99
Učeniki rěčehu jemu: Tvoja bratija i mati stojat vně, iščut te. Isus prostre ruku na učeniki i reče: Se, tvoreči volju otca mojego, toj brat moj i sestra i mati.

100
Pytahu Isusa: Cezarevi ljudi išču danok od nas. Da damo jim ili ne damo?
Isus rěče: Pokažite mi pěnez. Čij ima obraz i nadpisanje?
Oni otvěščahu: Cezarev.
On že rěče: Dajte cezarevo cezaru i božje bogu. A ono moje, dajte mně.

101
Ješua rěče:
Kto ne nenavidi jego otca i mati kak ja, ne može biti moj učenik. I kto ne ljubi jego oca i mati kak ja, ne može biti moj učenik. Ibo moja istinna mati daše mi život.

102
Ješua rěče:
Težko farizejam! Oni sut podobni psu ležečem na jaslě. Ni sam jeda, ni pušča goveda jesti.

104
Rěčehu mu:
Dojdi dnes da molimo se i postimo.
Ješua rěče:
Koj to grěh počinih ili čto skrivih? Kogda mladoženih ostavi svatbenu palatu, togda nehaj ljudi postet i molet se.

106
Ješua rěče:
Kogda dvoje učinite jednim, budete stati ljudskim dětim. I kogda kažete gory prěměsti se, gora bude prěměstiti se.

108
Ješua rěče:
Pijuči ot mojih usta stane kak ja, ja stanem kak on i skryto bude odkryto.

109
Ješua rěče:
Carstvo jest podobno člověku imavšem blago skryto v nivi, ne znavši. On ostavi nivu synu. Syn proda nivu, a kupec poče orati i najde blago.

110
Ješua rěče:
Kto najde sebe, svět go ne dostojny.

112
Ješua rěče:
Težko tělu zavisnom ot duše. Težko duši zavisnoj ot těla.

113
Učeniki go pytahu:
Kogda bude nastupiti carstvo?
Ješua odgovori:
Ne bude nastupiti ibo čekajete go. Nikto ne bude oznaniti: "Uzri, tu jeste" ili "Uzri, tam jeste". Carstvo otca razprostranja se po zemji ale ljudi ne videt go.

114
[...]
Vsaka žena sotvorivši sebe mužskym vojde v carstvo nebesno.
